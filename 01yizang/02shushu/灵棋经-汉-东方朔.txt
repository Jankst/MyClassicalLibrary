   灵棋经经文 
   
　　一上一中一下 
　　大通卦 升腾之象 
　　纯阳得令 乾天西北 
　　象曰： 
　　从小至大，无有颠沛； 
　　自下升高，遂至富豪， 
　　宜出远行，不利伏韬。 
　　诗曰： 
　　变豹文成彩，乘龙福自臻。 
　　赤身承富贵，事事可更新。 
　　一上一中二下 
　　渐泰卦 待时之象 
　　阴正得位 巽风东南 
　　象曰： 
　　安居布业，治产有人。 
　　既富且贵，禄位未及。 
　　诗曰： 
　　好事临门户，金鸡跃日辉， 
　　阴阳恰相助，独跨彩鸾归。 
　　一上一中三下 
　　吉庆卦 富昌之象 
　　纯阳有位 乾天西北 
　　象曰： 
　　巍巍赫赫，家有金帛。 
　　物备事办，不求自获。 
　　诗曰： 
　　贵人集集向门前，户内多逢喜气骈． 
　　利禄天然成富贵，平生物理尽周全。 
　　一上一中四下 
　　富盛卦 通泰之象 
　　阴盛得位 巽风东南 
　　象曰： 
　　富盛贵极，天道反侧。 
　　随运上下，与时消息。 
　　子子孙孙，以万以亿。 
　　诗曰： 
　　轻舟迎浪去如飞，百事营求正及时。 
　　更与贵人同道路、从兹百福自追随。 
　　一上二中一下 
　　乐道卦 惊喜之象 
　　阳刚阴柔 离火正南 
　　象曰： 
　　外刚内柔，和合自周。 
　　养性保命，与神俱游。 
　　诗曰： 
　　两人和合见欢情，求望营谋事可成， 
　　纵有青蛇须挠乱，到头不害利和名。 
　　一上二中二下 
　　惊怖卦 小危之象 
　　阴极阳孤 艮山东北 
　　象曰： 
　　雄鸡昼鸣，登屋延颈。 
　　雌在墙下，为狸所惊。 
　　绝声来赴，得免损倾。 
　　诗曰： 
　　暗中防陷阱，江海起风波， 
　　回首欢娱处，翻成作苦疴。 
　　一上二中三下 
　　年丰卦 宜田之象 
　　阴去阳来 离火正南 
　　象曰： 
　　正月上午，岁在大梁。 
　　东风解冻，宜尔田桑。 
　　岁终丰稔，欢乐洋洋。 
　　诗曰： 
　　郁气都消尽，春来万物荣。 
　　田蚕宜尔室、耕凿乐苍生。 
　　一上二中四下 
　　小戒卦 慎防之象 
　　阴盛克阳 艮山东北 
　　象曰： 
　　祸从下兴，戒慎童仆。 
　　阴谋潜合，欲动手足。 
　　诗曰： 
　　丧釜薪何在？家门虑焰殃。 
　　钱财终有失，童仆也须防。 
　　一上三中一下 
　　得志卦 自足之象 
　　纯阳在位 乾天西北 
　　象曰： 
　　显然得志，与时相值。 
　　财来足用，不乏驱使。 
　　诗曰： 
　　运与时相值，云龙风虎从。 
　　秉公名器在，声达帝王宫。 
　　一上三中二下 
　　事遂卦 将泰之象 
　　阴阳相合 巽风东南 
　　象曰： 
　　昔未如意，今得从志， 
　　万事获理，明白行事。 
　　诗曰： 
　　兀兀尘埃久待时，幽窗寂寞有谁知？ 
　　运逢带剑人相顾，利遂名成总有期。 
　　一上三中三下 
　　才达卦 安吉之象 
　　群阳下盛 乾天西北 
　　象曰： 
　　济济多士，令德辉光。 
　　相见欢喜，长乐无殃。 
　　诗曰： 
　　贵人相暗助，藏用得相宜。 
　　莫讶花枝少，须知结果迟。 
　　一上三中四下 
　　恣游卦 行乐之象 
　　阴阳得位 巽风东南 
　　象曰： 
　　乘龙驾骥，邀游四方。 
　　欢心适意，行乐无疆。 
　　诗曰： 
　　独坐高楼忆旧游，月明如昼水东流。 
　　当年有约应无失，以此相逢笑未休。 
　　一上四中一下 
　　忧患卦 孤立之象 
　　二阳隔阴 离火正南 
　　象曰： 
　　上单下孤，为奸所图。 
　　心腹之疾，不可卒除。 
　　待至阳春，乃得自如。 
　　诗曰； 
　　成立未安身，惊忧常在心。 
　　几回遭险阻，何日遇知音。 
　　一上四中二下 
　　慎德卦 御寇之象 
　　阴极反位 艮山东北 
　　象曰： 
　　天地宽舒，小人自如， 
　　禁令不行，盗瞰我庐。 
　　诗曰： 
　　群凶弥六合．日月蔽风尘。 
　　修德从今省，犹难免祸。 
　　一上四中三下 
　　行令卦 破贼之象 
　　阴居中位 离火正南 
　　象曰： 
　　君命师士，讨贼奸凶。 
　　寻戈张戟，大有所从。 
　　诗曰： 
　　射鹿一时兴，须凭众力成。 
　　蟠桃今已熟，举目始享荣。 
　　又： 
　　鹿走众相弛，功名在此时。 
　　奸雄今已矣，四海洽雍熙. 
　　一上四中四下 
　　将损卦 战败之象 
　　阴极克阳 艮山东北 
　　象曰： 
　　豺虎咆哮，淋淫雨水， 
　　战斗不胜，弱兵钝士， 
　　为寇所凌，多有亡死。 
　　诗曰： 
　　射雉终难获，怀珍未得财， 
　　经求并进望，足步动危灾。 
　　又： 
　　势微防敌寇，失盗致火危， 
　　人事皆如此，天时未顺机。 
　　二上一中一下 
　　神护卦 神嘏之象 
　　阴居阳位 兑金正西 
　　象曰： 
　　太乙将兵，玉女在旁， 
　　巫咸先拂，除去不祥。 
　　诗曰： 
　　云谈蟾光暗，花开雨半残。 
　　解除终获福，恬退且求安。 
　　二上一中二下 
　　将败卦 淫蛊之象 
　　两阴制阳 坎水正北 
　　象曰： 
　　两女一夫，上下相祛， 
　　阴气乘阳，遂用耗虚。 
　　诗曰： 
　　孤阳微兮，群阴盗兮， 
　　力既殚兮，将不可耄兮， 
　　慎兮！慎兮！宜自保兮。 
　　二上一中三下 
　　理乱卦 抑奸之象 
　　阴窃阳位 兑泽正西 
　　象曰： 
　　天阴云升，阳从下兴， 
　　君子治乱，小人畏惩。 
　　诗曰： 
　　黄金百炼独全真，白玉三投始见珍。 
　　韫椟未为人所羡，自甘肥遁且安贫。 
　　二上一中四下 
　　未还卦 流窜之象 
　　群阴制阳 坎水正北 
　　象曰： 
　　荒田土虚，人民迁居。 
　　待年之丰，乃归故庐。 
　　诗曰： 
　　口舌致纷攘，经营事必伤。 
　　若求阴德助，方见免灾殃。 
　　二上二中一下 
　　戒贪卦 神耗之象 
　　二阴反位 震雷正东 
　　象曰： 
　　埋金藏玉，自言其贵。 
　　鬼债不解，神不降福。 
　　诗曰： 
　　恃富因忘本，贪过竟失中， 
　　欺心天弗佑，神道不私功。 
　　二上二中二下 
　　安泰卦 贲园之象 
　　纯阴不动 坤地西南 
　　象曰： 
　　岁富月昌，土田开张， 
　　安如泰山，终无祸殃。 
　　诗曰： 
　　一片中原土，春深雨露多。 
　　用天因地利，安业乐熙和。 
　　二上二中三下 
　　昌吉卦 禄兴之象 
　　阴阳纯吉 震雷正东 
　　象曰： 
　　受天之福，如日之升。 
　　少小仕宦．爵禄方兴。 
　　诗曰： 
　　命达风云会，身依日月光， 
　　祥烟浮宝殿，明月照金床。 
　　二上二中四下 
　　亨通卦 丰财之象 
　　纯阴得位 坤地西南 
　　象曰： 
　　富如井泉，虽用无竭。 
　　所求遂意，欢乐不绝。 
　　诗曰： 
　　晓雨初晴映碧溪，重重春色上柴扉。 
　　黄金不尽家殷富，何必区区羡锦衣。 
　　二上三中一下 
　　忧喜卦 余庆之象 
　　阴居天位 兑泽正西 
　　象曰： 
　　心有所忧，耿耿不寐， 
　　恐有患祸，而反福至， 
　　庆贺忻悦，大为我利。 
　　诗曰： 
　　孰知成立若升天，老去多忧夜不眠， 
　　忽见故园春色好，翩翩蜂蝶斗芳妍。 
　　二上三中二下 
　　平安卦 决疑之象 
　　阴居上下 坎水正北 
　　象曰： 
　　上下俱安、心不生奸。 
　　坦然无忧，勿信流言。 
　　诗曰， 
　　双燕归南国，来寻王谢家。 
　　画堂春昼静，于此托生涯。 
　　二上三中三下 
　　辟恶卦 威德之象 
　　阴弱阳强 兑泽正西 
　　象曰： 
　　众人爱我，辟除患祸。 
　　狂犬不噬，万事必果。 
　　诗曰： 
　　一龙吐水正当春，草木沾濡尽发新； 
　　喜得老人亲语我，穷途从此始通津。 
　　二上三中四下 
　　大获卦 利物之象 
　　中阳制阴 坎水正北 
　　象曰： 
　　韩庐逐兔，走不伸步， 
　　噬兔在前，逐者在后， 
　　频频重获，略不得走。 
　　诗曰： 
　　世道无荆棘，人心勿自嗟， 
　　趁名兼逐利，勤苦遂生涯。 
　　二上四中一下 
　　衰微卦 复兴之象 
　　弱阳下升 震雷正东 
　　象曰： 
　　圣贤相承，微而复兴， 
　　瓜瓞绵绵，渐而上升。 
　　诗曰： 
　　梦入天台路，登山月朗明， 
　　异哉春色别，重见旧花荣。 
　　二上四中二下 
　　避灾卦 守静之象 
　　阳散阴极 坤地西南 
　　象曰： 
　　夏往秋来，寒霜为灾， 
　　鸟兽毛毡，草木落xx。 
　　诗曰： 
　　妄行遭地纲，轻举入天罗， 
　　谨慎方为上，抽身始保和。 
　　又： 
　　天地正荒凉，从兹万物伤， 
　　豺狼当要路，贤士且潜藏。 
　　二上四中三下 
　　发蒙卦 天泽之象 
　　阴变阳来 震雷正东 
　　象曰： 
　　阴极阳生，蛰虫开张， 
　　大赦天下，钟鼓堂堂。 
　　诗曰： 
　　阴极方逢泰，蛰虫户始开。 
　　三阳宜用事，名利一齐来。 
　　又： 
　　天门日射彩云开，大降洪恩布九垓。 
　　万物一时沾圣化，苍生鼓舞醉金魁。 
　　二上四中四下 
　　病思卦 计穷之象 
　　阴极成淫 坤地西南 
　　象曰： 
　　阴淫小病，僵仆怀愁， 
　　仰面望天，俯伏低头。 
　　诗曰： 
　　命蹇兮时违，灾及告身疲， 
　　皇天今不我顾，嗟我兮疾斯危。 
　　三上一中一下 
　　明阳卦 小吉之象 
　　群阳用事 乾天西北 
　　象曰： 
　　仕宦及时，禄与年期， 
　　黾勉从事，慎勿失之。 
　　诗曰： 
　　东风吹动九挈阙却却衢开，和气还从日下来。 
　　凡事从今皆有喜，乘云一举上瑶台。 
　　三上一中二下 
　　天佑卦 特达之象 
　　阴阳相宜 巽风东南 
　　象曰： 
　　登高望远，上见天衢， 
　　玉女孔圣，授我灵符， 
　　永锡难老，以保我躯。 
　　诗曰： 
　　席上珍虽贵，还当待价沽； 
　　运来亨又利，凡事不劳图。 
　　又： 
　　彼美人号，君子求兮。 
　　懿德贞兮，锡我休兮。 
　　永保贞兮，勿失猷兮。 
　　三上一中三下 
　　尊贵卦 神佑之象 
　　阳明上下 乾天西北 
　　象曰： 
　　明德孔光，万寿无疆， 
　　北斗七星，与我卫防， 
　　得迁禄位，代代吉昌。 
　　诗曰： 
　　车前无险阻，舟泛自通津。 
　　雨露从天降，门庭又一新。 
　　三上一中四下 
　　宜祷卦 天赉之象 
　　积阴克阳 巽风东南 
　　象曰： 
　　数见怪异，要请巫砚， 
　　祈祷求福，灾消祸息， 
　　大小获安，神祗之力。 
　　诗曰： 
　　愁到正堪伤，忧来瞪里防， 
　　若逢寒共暑。方可脱灾殃。 
　　又： 
　　灾异致愁肠，群阴却胜阳， 
　　愿祈天誊佑，老幼得安康。 
　　三上二中一下 
　　送货卦 丰利之象 
　　阴获外阳 离火正南 
　　象曰： 
　　窖从南来，遗我良材， 
　　宝货珍玩，金碗玉杯。 
　　诗曰： 
　　金谷纷纷花正开，群仙漂渺集瑶台， 
　　倾金注玉惊卜眼，共醉春风日几回。 
　　三上二中二下 
　　无难卦 安农之象 
　　阴不干阳 艮山东北 
　　象曰： 
　　土地平安，无有艰难， 
　　大宜种作，利用柱还。 
　　诗曰： 
　　海阔云开驿路赊，彩赊鸾衔诏下天涯， 
　　生民乐业安如堵，仕进功 民名世垃名世所夸。 
　　三上二中三下 
　　恭和卦 和睦之象 
　　阴阳承顺 离火正南 
　　象曰： 
　　在上方直，下人供职， 
　　室家和谐，大小同力， 
　　有志不违．所求皆得。 
　　诗曰： 
　　喜气满门庭。家中没蹇xx， 
　　贵人青盼处，从此转通津。 
　　三上二中四下 
　　违克卦 背戾房之象 
　　阴阳违克跟、艮山东北 
　　象曰， 
　　下不从上．中不制外． 
　　上下违克，纪纲乱败。 
　　诗曰： 
　　逢山须避险．遇水且怀忧。 
　　归到乡闾日，须知两尾牛。 
　　三上三中一下 
　　贞寿卦 隐德之象 
　　纯阳三应 乾天西北 
　　象曰： 
　　商山四皓．养性行道， 
　　呼吸元气，可得不老。 
　　诗曰： 
　　采蕨餐松绝世尘，白云流水万年春。 
　　九重丹诏非吾愿，成性存存独养真。 
　　三上三中二下 
　　刚长卦 同心之象 
　　阳处阴上 巽风东南 
　　象曰： 
　　二人同心，俱为表里， 
　　共处一国，递相唇齿。 
　　诗曰： 
　　两意相投处，天时复变通。 
　　时来万事遂，目下莫冲冲。 
　　三上三中三下 
　　强盛卦 众辅之象 
　　三阳极盛 乾天西北 
　　象曰： 
　　众盛复强，既富且昌， 
　　利用建功．莫之御当。 
　　诗曰： 
　　已过危桥百事安、何需过虑有艰难。 
　　蛇龙得志兴云雨，一上天衢便不凡。 
　　三上三中四下 
　　佳丽卦 宜阴之象 
　　阴位得令 巽风东南 
　　象曰： 
　　青版紫房．中有姬姜， 
　　容颜发色，芝兰吐芳。 
　　诗曰： 
　　一杂花校艳更芳，清香馥郁透兰房， 
　　因风吹送终成笑．好向筵前醉几场。 
　　又： 
　　采药天台路转迷，桃花流水赋佳期， 
　　春风啼鸟多情思，寄与刘郎且莫归。 
　　三上四中一下 
　　得禄卦 兴运之象 
　　阴居阳下 离火正南 
　　象曰： 
　　君臣易位，方兴大利， 
　　驷马行书，人得自恣。 
　　诗白： 
　　如舟济巨川，如旱望霜雨， 
　　四雨同一家，明君得良辅。 
　　三上四中二下 
　　凝滞卦 不定之象 
　　群阴内隔 艮山东北 
　　象曰： 
　　意有所规，恐不得施， 
　　进退犹豫，不知所为。 
　　诗曰： 
　　进退事难成，忧疑转误人。 
　　要知亨泰日，直待一年春。 
　　三上四中三下 
　　恶消卦 吉臻之象 
　　群阳克阴 离火正南 
　　象曰： 
　　日出东隅，炎炎赫赫， 
　　中有妖氛，反受熏炙， 
　　群阳破阴，祸患解释。 
　　诗曰： 
　　欲进又徘徊，心危事不危。 
　　水边人指引，名利得荣归。 
　　又： 
　　群阴虽蔽盛，天日已开明， 
　　大阐惟新化，乾坤自此宁。 
　　三上四中四下 
　　上正卦 圣治之象 
　　阳逢阴制 艮山东北 
　　象曰： 
　　上有贤君，下有谗臣， 
　　日月明照，不见暗尘。 
　　诗曰； 
　　惟英乃刚，惟哲乃明， 
　　一人执正，群邪不兴， 
　　德式中兮，昌保其真。 
　　四上一中一下 
　　孤贫卦 逢难之象 
　　群阴蔽阳 兑泽正西 
　　象曰： 
　　出温人寒，被薄衣单。 
　　去我慈母，罹此横愆。 
　　诗曰： 
　　阳和欠发育，冷落不成春。 
　　好似巫山梦，徒然恼闷人。 
　　四上一中二下 
　　潜龙卦 侯时之象 
　　一阳制阴 坎水正北 
　　象曰： 
　　舜躬耕田，至于历山， 
　　土沃年丰，岁取十千。 
　　诗曰： 
　　运至时亨泰，忧心已解愁， 
　　十分堪进用，事事可优游。 
　　又： 
　　耕凿宜安计，功名自有期。 
　　志坚能忍性，非圣孰能之？ 
　　四上一中三下 
　　益友卦 攸往之象 
　　下阳化阴 兑泽正西 
　　象曰： 
　　客有王孙，来叩我门， 
　　语我福庆，往德蒙恩。 
　　许曰： 
　　时至图谋事必成，天恩欲到信光临。 
　　从来未遂平生志，今日逢君始称心。 
　　四上一中四下 
　　奸长卦 多难之象 
　　群阴制阳 坎水正北 
　　象曰： 
　　契阔离居，反复多阻， 
　　凡事不利，所为不举。 
　　诗曰： 
　　淹留岁月未能归，事欲成时意转非。 
　　老去穷愁因命蹇，劝君莫恨世情微。 
　　四上二中一下 
　　神助卦 否极之象 
　　一阳独存 震雷正东 
　　象曰： 
　　四师二符，对面仰头， 
　　天神下来，解释系囚， 
　　患害除愈，实获天体。 
　　诗曰： 
　　天雨布如霖，汪洋德泽新， 
　　根枯苏困滞，一日便通津。 
　　又： 
　　精神感天地，阴气自消融。 
　　独藉扶持力，皆因造化功． 
　　四上二中二下 
　　解祀卦 承吉之象 
　　积阴无阳 坤地西南 
　　象曰： 
　　家墓高丘，鬼神上游， 
　　宜把镶之，可得无忧。 
　　诗曰： 
　　不必论穷通，当忧疾病中， 
　　但将阴德报，造物有深功。 
　　又： 
　　命既居襄难，不必叹途穷， 
　　扶育恩须报，神光自感通。 
　　四上二中三下 
　　抑灾势 擅祸之象 
　　下阳制阴 震雷正东 
　　象曰： 
　　金精欲起，赖得元士， 
　　左手抑之，乃获息正。 
　　诗曰： 
　　几年豹变藏深雾，一日鹏传直上天， 
　　若得金口人借力，自然荣贵在当年。 
　　又： 
　　疾风知劲草，板荡诚忠臣， 
　　藉此匡扶力，乾坤物又新。 
　　四上二中四下 
　　祈亨卦 宜祷之象 
　　阴极上下 坤地西南 
　　象曰： 
　　宗庙祭祀，凶祸消止， 
　　福来及门，殃去万里。 
　　诗曰： 
　　桌无一脚实难安，鼎有二足立座难， 
　　所望所求终费力，切直祈福免伤残。 
　　又： 
　　孝以动天，诚以感神。 
　　来享来格，福裕后人。 
　　四上三中一下 
　　从心卦 复泰之象 
　　众阳尊阴 兑泽正西 
　　象曰： 
　　元云在上，下无谗人， 
　　百事流通，皆得归真。 
　　诗曰： 
　　名利寻常事，争如未易图， 
　　时来兼运好，不用费工夫。 
　　又： 
　　神象居尊位，人心且顺时， 
　　自然归正道，犹赖众匡维。 
　　四上三中二下 
　　得失卦 克强之象 
　　阴暴阳存 坎水正北 
　　象曰： 
　　失我宝珠，乃在天衢， 
　　不意盗贼，隐匿所居， 
　　赖得元鸟，为我逐祛， 
　　风静波息，还复我庐。 
　　诗曰： 
　　舒眉展目黄金露，举意江山显旧庐， 
　　钓在水中鱼未获．丝头忽见一明珠。 
　　又： 
　　塞公虽失马，祸福岂由人？ 
　　得道应多助。门庭又一新。 
　　四上三中三下 
　　救助教 复初之象 
　　阴极阳刚 兑泽正西 
　　象曰： 
　　司命来下，省察XX图， 
　　算命未尽、横被无辜， 
　　即命扁鹊，以发玉壶， 
　　赐药―丸，乃得活苏。 
　　诗曰： 
　　庆事天来足可知，功名成就有其时。 
　　愁人眉展醉入醒．一日生光万里辉。 
　　又： 
　　人生修短随时化．祸福由来命使然． 
　　倘得修身存大道，认教平地遇神仙。 
　　四上三中四下 
　　大同卦 通畅之象 
　　三阳破阴 坎水正北 
　　象曰： 
　　天衢坦坦，五达六通， 
　　我行其中，乘云驾龙。 
　　诗曰： 
　　云散月当空，牛前鼠后逢， 
　　张弓方抵垛，一箭定前功。 
　　又： 
　　位尊德盛，四夷咸从， 
　　君子治乱，小人乃凶。 
　　四上四中一下 
　　沉翳卦 微存之象 
　　群阴蔽阳 震雷正东 
　　象曰： 
　　绵绵视息，无有气力， 
　　仰面呼天，低头伏地， 
　　求之不通，见之不得。 
　　诗曰： 
　　依旧方成吉，交争必到刑。 
　　宁心还守待，莫羡别人荣。 
　　又： 
　　进步多颠踬，争求致祸危。 
　　余生徒叹息。贫困事难为。 
　　四上四中二下 
　　阴长卦 凶裹之象 
　　纯阴不应 坤地西南 
　　象曰： 
　　重阴在上，鬼氛浮溢， 
　　中庭水深，堂下行舟。 
　　诗曰： 
　　阴小须防谨，门庭亦未宁， 
　　家中多挠聒，口舌暗中生。 
　　又： 
　　积阴为厉雨淫淫，洪水怀山陆地沉， 
　　大禹不施疏凿计，苍生何以洽欢心。 
　　四上四中三下 
　　遁世卦 困极之象 
　　阳光失位 震雷正东 
　　象曰： 
　　困于凶祸，闭门独坐， 
　　人徒分散，无可取火。 
　　诗曰： 
　　运蹇实堪优，悲愁春复秋， 
　　且谋西北避，身外莫营求。 
　　又： 
　　德孤无邻，孰为可亲？ 
　　君子失道，小人进身。 
　　四上四中四下 
　　众凶卦 泰极之象 
　　纯阴同见 坤地西南 
　　象曰： 
　　凶祸暴至，凡事不利， 
　　疾病系官，动有颠踬。 
　　诗曰： 
　　百尺竿头路巳穷，寻思无计转飘蓬， 
　　只知钓上鲈鱼白，不觉翻身入浪中。 
　　又： 
　　山穷路转迷，水急舟难渡， 
　　万事莫刚为，处处遭奸妒。 
　　一上一中 
　　苦节卦 乾阳之象 
　　二阳孤立 乾天西北 
　　象曰： 
　　居贫辛苦，无有门户， 
　　出入XXXX，立锥无土。 
　　诗曰： 
　　彩云易散固难留，寂莫黄昏事可愁， 
　　惟有阴功暗相助，也须憔悴带心忧。 
　　一上二中 
　　欢悦卦 配偶之象 
　　阴阳得合 艮山东北 
　　象曰： 
　　夫妇相亲，无有他人， 
　　对膝而坐，恒有欢忻。 
　　诗曰： 
　　两重天上喜，君眼一齐开。 
　　寂寞淹留脱，从伊展异材。 
　　又： 
　　乾道既立，坤德柔兮。 
　　彼美孟姜，君子求兮， 
　　永与谐老，同德休兮。 
　　一上三中 
　　方遂卦 生成之象 
　　二阳得位 乾天西北 
　　象曰： 
　　处得其位，事得其意， 
　　定意安心，福禄方至， 
　　庆贺忻忻，长为我利。 
　　诗曰： 
　　骤进徐行自有程，月沉西海日东升， 
　　运来何必劳心力，风送江潮万里清。 
　　一上四中 
　　鬼伺卦 忧病之象 
　　阴窃中位 艮山东北 
　　象曰： 
　　食不入口，气不出鼻， 
　　心腹烦结，使不得寐。 
　　诗曰： 
　　同类须防反目时，从来相好变乖违， 
　　当时贯朽空存坐，江上萋萋草正齐。 
　　又： 
　　元气转散．精神恍惚， 
　　虽有扁鹊，命亦倾覆。 
　　二上一中 
　　迟吉卦 终利之象 
　　阴阳反覆 震雷正东 
　　象曰： 
　　托人以事，日望其意， 
　　乃至于今，方获嘉喜， 
　　事虽淹留，终遂其志。 
　　诗曰： 
　　前程自有丰隆日，谋托终能称我情。 
　　更得贵人青眼顾，一时春色满门庭。 
　　二上二中 
　　戒慎卦 忧离之象 
　　二阳对中 坤地西南 
　　象曰： 
　　虽安犹危，虽喜犹悲， 
　　常恐分别，不得相随。 
　　诗曰： 
　　万事不由人，悲欢在一身， 
　　防微兼杜渐，处治莫因循。 
　　二上三中 
　　大成卦 知止之象 
　　正阳处中 震雷正东 
　　象曰： 
　　过我阡陌，驾车辚辚， 
　　厥宝伊何，黄金白银， 
　　常使丰足，永不忧贫。 
　　诗曰： 
　　受天之禄，必降祯祥。 
　　务满不溢，守之乃昌。 
　　毋怠毋骄，水保安康。 
　　二上四中 
　　扶危卦 守节之象 
　　正阴居中 坤地西南 
　　象曰： 
　　圣人彬彬，其形若何？ 
　　贤良内应，先哭后歌。 
　　又曰： 
　　昨日出行，与祸相当， 
　　流矢中我，目泪汪汪。 
　　诗曰： 
　　云横山际水茫范，千里长途望故乡， 
　　蹇厄自来君莫恨倚门惆怅立斜阳。 
　　又： 
　　天生圣贤，抱道无位， 
　　周流四方，以道为贵， 
　　文质彬彬，拔乎其萃。 
　　三上一中 
　　福流卦 得天之象 
　　三阳在上 乾天西北 
　　象曰： 
　　连遇不泰，今与泰会， 
　　非但一时，荫及累代。 
　　诗曰： 
　　风波今已息，舟楫遇安流， 
　　自此功名遂，何须叹白头。 
　　三上二中 
　　晚就卦 有兆之象 
　　阳列阴上 艮山东北 
　　象曰； 
　　担耒躬耕。四月举趾， 
　　黾勉趋时，黍稷靡靡。 
　　诗曰： 
　　前程有路莫嫌迟，沙里淘金得几时， 
　　淘尽沙泥金始出，两重名利两重宜。 
　　又： 
　　农者躬耕，在勤有成。 
　　播植以时，百谷丰登。 
　　既饱既醉，乐不可胜。 
　　三上三中 
　　事君卦 合德之象 
　　二阳相生 乾天西北 
　　象曰： 
　　明君在上，下无奸匿， 
　　朝服济济，无假黜涉。 
　　诗曰： 
　　头角低昂半出云，爪牙方就免艰辛， 
　　从今再逐雷霆化，须作人间天上人。 
　　又： 
　　唐虞治世，君臣都俞， 
　　四岳达聪，百揆允谟。 
　　三载黜陟，邪恶永除。 
　　三上四中 
　　必得卦 收利之象 
　　阴阳相应 艮山东北 
　　象曰： 
　　韩卢逐兔．飞鹰搏雉， 
　　无往不得，其获足视。 
　　诗曰： 
　　一片荆山玉，须凭巧匠求， 
　　琢磨成大器，终得遇王侯。 
　　四上一中 
　　雪耻卦 负乘之象 
　　阴蔽微阳 震雷正东 
　　象曰： 
　　担饷入田，不见耕夫。 
　　盗鸟无状，啄我乾脯， 
　　挽弓射之，中其左羽。 
　　诗曰： 
　　蒙头不见路行人，独坐幽窗未辨明， 
　　山下水深舟未发，图谋进用卒难成。 
　　四上二中 
　　戒进卦 宜退之象 
　　群朗反位 坤地西南 
　　象曰： 
　　醉中斗争，刀杖并起， 
　　主人惶怖，自缚乃止。 
　　诗曰： 
　　处理当思虑，求谋在见机， 
　　樽前防暴客，谦退可无虞。 
　　四上三中 
　　戒逢卦 知止之象 
　　阳居阴位 震雷正东 
　　象曰： 
　　前有寇盗，后无行人， 
　　安步止往．可得全身． 
　　诗曰： 
　　行去未能多阻隔，更防阴小暗中伤。 
　　名香―炷宜禳谢，保佑消灾身自康。 
　　四上四中 
　　被绞卦 宜速之象 
　　群阴浸盛 坤地西南 
　　象曰： 
　　悬急如绞，救不能至。 
　　鲁望高子，不足为比， 
　　诗曰： 
　　阳极凶危甚，生民已倒悬， 
　　若无匡救力．焉得保生全。 
　　一中一下 
　　敬慎卦 昭德之象 
　　二阳下升 乾天西北 
　　象曰： 
　　昭德塞违，事在顺机， 
　　贤人慎始，君子防微。 
　　诗曰： 
　　别有河沙路，休随女子游。 
　　莫嗟多蹇滞，得意便风流。 
　　又： 
　　安居防危，涉险防欹， 
　　毋怠毋忽，慎始得宜。 
　　一中二下 
　　帝道卦 德至之象 
　　阴阳相通 艮山东北 
　　象曰： 
　　天地同功，阴阳相通、 
　　事业广大，从西至东， 
　　行来去处，难蹈其踪。 
　　诗曰： 
　　女子门前立，终然好事来， 
　　从今无险阻，享福莫疑猜。 
　　又： 
　　道大德至，功不可量。 
　　君子进用，小人退藏。 
　　一中三下 
　　不定卦 狐疑之象 
　　众阳趋竞 乾天西北 
　　象曰： 
　　狐疑犹豫，意中不定， 
　　进不可希，退宜从正。 
　　诗曰： 
　　暗事出幽室，迷云锁洞房， 
　　连枝人不见，独自一愁伤。 
　　又： 
　　岐多忘所向，天阔地无踪， 
　　进止君须慎，安身独守穷。 
　　一中四下 
　　邪佞卦 积恶之象 
　　群阴克阳 艮山东北 
　　象曰： 
　　违天背君，不顺伦理， 
　　放恣邪佞，人皆切齿。 
　　诗曰： 
　　望断行人事渐虚，相逢陌上却成疏。 
　　当时许就平生计，等到如今不见渠。 
　　又： 
　　奸邪蔽上，祸及善良， 
　　背道逆理，下民怨望， 
　　小人得志，君子遁藏。 
　　二中一下 
　　慎悔卦 颠错之象 
　　阴阳错位 震雷正东 
　　象曰： 
　　上下反错，事皆失宜， 
　　东西乖异，不相追随。 
　　诗曰： 
　　天事转既危，人心亦自欺； 
　　察言防不义，进退慎其为。 
　　二中二下 
　　宜初卦 防后之象 
　　纯阴缺阳 坤地西南 
　　象曰： 
　　深思远念，居实虑危， 
　　今虽无患，终必倾亏， 
　　行常正道，慎勿作欺。 
　　诗曰： 
　　莫言小事只如亲，却恐因循事转难， 
　　不戒履霜驯至覆，坚冰恐失致伤残。 
　　二中三下 
　　福会卦 敬慎之象 
　　三阳助阴 震雷正东 
　　象曰： 
　　德禳不样，敬慎宜遵， 
　　今虽隐约，福禄自臻。 
　　诗曰： 
　　雕鹗当秋势转雄，乘风奋翼到蟾宫， 
　　荣华若问时来事，先后声名达九重。 
　　二中四下 
　　阴贼卦 后凶之象 
　　阴盛失阳 坤地西南 
　　象曰： 
　　阴贼逆谋，不利后代． 
　　今虽适意．后亦不泰。 
　　诗曰： 
　　一枝花欲发，却值雨和风。 
　　云散多青黑、悉消福禄空。 
　　又： 
　　险阴亏福．势不可久， 
　　祸起一身，空贻于后。 
　　三中一下 
　　福利卦 元亨之象 
　　二阳主事 乾天西北 
　　象曰： 
　　出门逢福，与善相得， 
　　明珠夜照，使我不惑。 
　　诗曰： 
　　运达功名至。皇恩忽到家， 
　　几年桃李树，春发满园花。 
　　三中二下 
　　福祥卦 安泰之象 
　　阴阳各安 艮山东北 
　　象曰： 
　　天消地息，贤人安职， 
　　行藏昌吉，有利无极。 
　　诗曰： 
　　貌貅宝马自骈阗．惊起湖山白昼眠， 
　　千里悠然无阻碍，碧波劳草正连天。 
　　三中三下 
　　攸叙卦 保宁之象 
　　二阳纯刚 乾天西北 
　　象曰： 
　　凤凰衔珠，来集庭隅， 
　　福为我致，祸为我除。 
　　诗曰； 
　　瑞物庆骈臻，光华五色新， 
　　天恩今日到，福禄在斯人。 
　　三中四下 
　　否倾卦 任贤之象 
　　三阳伏明 艮山东北 
　　象曰： 
　　君子抗衡，小人低躯， 
　　明君治世，分别紫朱。 
　　诗曰： 
　　枯木春将近，山川秀气盈， 
　　门前双鹊噪，喜报利名成。 
　　四中一下 
　　未形卦 龙升之象 
　　独阳升阴 震雷正东 
　　象曰： 
　　潜龙将升，元云上起， 
　　天下蒙祉，先否后喜。 
　　诗曰： 
　　缺月复重圆，花枝色更鲜， 
　　桃源归去路，一日遇神仙 
　　四中二下 
　　荡复卦 降灾之象 
　　纯阴无应 坤地西南 
　　象曰： 
　　天龙暴怒，雷公击鼓， 
　　兴云致雨．流潦下土。 
　　诗曰： 
　　斟酌樽中酒，徘徊槛外花， 
　　一场欢宴地，不觉夕阳斜。 
　　又： 
　　日暝暝兮，水横流兮， 
　　稼穑害兮，鱼鳖游兮． 
　　阳曷霁兮，德不修兮。 
　　四中三下 
　　避世卦 远遁之象 
　　以阴凌阳 震雷正东 
　　象曰： 
　　小人得志，君子失道， 
　　去我室庐，入彼泽草。 
　　诗曰： 
　　口舌向门来，身中且滞灾， 
　　人前防暗箭，第一恐伤财， 
　　又： 
　　銮驾离丹陛，燕雀传青霄， 
　　奸臣尤窃位，贤士利伏逃。 
　　四中四下 
　　鬼动卦 用术之象 
　　二阴克战 坤地西南 
　　象曰： 
　　两鬼共居，常苦饥虚， 
　　欲入我户，畏此灵符。 
　　诗曰： 
　　暗地重阴鬼。将贻疾病优， 
　　纵然符可御，也自被惊愁。 
　　一上一下 
　　微损卦 求安之象 
　　二阳相隔 乾天西北 
　　象曰： 
　　登树采桑，堕地仆僵， 
　　东邻有药，走往问方， 
　　因遇良医，得不损伤。 
　　诗曰： 
　　欲履平途反遇难，若求名利不如闲， 
　　忧中喜遇良医手。留得残生在世间。 
　　一上二下 
　　粗谐卦 终泰之象 
　　阴阳得位 艮山东北 
　　象曰： 
　　如新娶妇，居家未谐， 
　　黾勉自力，嗣姓方续。 
　　诗曰： 
　　谁家女子把戈矛，利禄须知向此求， 
　　到得彻头终快活，不妨欢爱且优游。 
　　一上三下 
　　不耕卦 中虚之象 
　　二阳相隔 乾天西北 
　　象曰： 
　　土急石坚，仰头诉天， 
　　耒耜不举，禾稼缺然。 
　　诗曰： 
　　有约还如梦，无缘事少成， 
　　故人应不遇，千里月空明。 
　　一上四下 
　　鬼灾势 虚耗之象 
　　阴阳相隔 艮山东北 
　　象曰： 
　　家有恶鬼，两相对坐， 
　　伺候过失，断水绝火， 
　　天地神祗，专察人过。 
　　诗曰： 
　　空宅久埋尘，迁居每致XX， 
　　只缘人命蹇，阴祸自缠身。 
　　二上一下 
　　空亡卦 缺望之象 
　　阴阳反覆 震雷正东 
　　象曰： 
　　入水伐木，登山捕鱼， 
　　损工失力，手空口虚。 
　　诗曰： 
　　宝月盈时缺．长河浊且清， 
　　纵然无咎害，也恐惹虚惊。 
　　二上二下 
　　不谐卦 不成之象 
　　二阴不合 坤地西南 
　　象曰： 
　　两女无大，斗争各居。 
　　出入异路、分别室庐。 
　　诗曰： 
　　彩云飞散水东流．寂寞黄昏事可愁， 
　　纵使目前无一事．也须烦恼到中秋。 
　　二上三下 
　　习坎卦 虚劳之象 
　　孤阳失位 震雷正东 
　　象曰： 
　　二人相随，欲行避危， 
　　逢难落井、筋力无施、 
　　诗曰： 
　　门户自多煎，阴功好向前， 
　　交加文字上，花发火中莲。 
　　又： 
　　事巳防微，反遭其危， 
　　如行入阱，如动发机， 
　　祸不可解，福不可祈。 
　　二上四下 
　　来革卦 阴耗之象 
　　阴气弥盛 坤地西南 
　　象曰： 
　　霜雪霏霏，沾我裳衣， 
　　北风吹我，不得旋归。 
　　诗曰： 
　　乐极悲生处，黄金昨夜空， 
　　已亡身后计，归路不亨通。 
　　三上一下 
　　无功卦 劳力之象 
　　孤阳失助 乾天西北 
　　象曰： 
　　东行采药，乃上泰山． 
　　不得芝草，但见芳兰， 
　　初非济用，空手而还。 
　　诗曰： 
　　见说洛阳花，人心岂不夸． 
　　去时良宵望，归到已亡家。 
　　三上二下 
　　雨灾卦 难处之象 
　　阴阳相薄 艮山东北 
　　象曰： 
　　连降淫雨，洪水滔天， 
　　人民巢居，无有火烟。 
　　诗曰。 
　　处处生荆棘．鸾皇不可栖。 
　　意穷心更拙，那饱稻梁肥。 
　　三上三下 
　　旱灾卦 空竭之象 
　　亢阳失阴 乾天西北 
　　象曰： 
　　炎暑为患，天地焦然。 
　　上天请龙，入地求泉， 
　　惶惶恐惧，人皆不安。 
　　诗曰： 
　　欲进前程退后难，几回欢喜几忧颜。 
　　漫如东海捞明月，费尽精神只等闲。 
　　三上四下 
　　远袭卦 逃散之象 
　　阴阳隔位 艮山东北 
　　象曰： 
　　追捕寇亡，乃至乐浪， 
　　收我宝玉，牵我中羊。 
　　诗曰： 
　　―牛两尾事难全。名利顺防两不圆， 
　　遇得木人方有气。或逢水上亦相便。 
　　又： 
　　纵然心无厌，谁知不两全。 
　　杀人虽有恨，自亦损三千。 
　　四上一下 
　　盗窃卦 牵系之象 
　　阴伏阳孤 震雷正东 
　　象曰： 
　　盗人珍宝，欲为己有。 
　　人纠其奸，鬼缚其肘。 
　　诗曰： 
　　不必劳形役，顺防失盗时。 
　　苦求终不悔，反致自身危。 
　　四上二下 
　　失律卦 反咎之象 
　　阴窃阳位 坤地西南 
　　象曰： 
　　违道逆理，阴阳相伤． 
　　皇天不佑．反受其殃。 
　　诗曰： 
　　旅巢倾覆祸成深。慎事当防狱讼侵。 
　　若欲出行千里外，须忧家里咎来临。 
　　四上三下 
　　奸党卦 抑贤之象 
　　阴进阳退 震雷正东 
　　象曰： 
　　进枉退直，不得其职， 
　　贤人伏藏．君子叹息。 
　　诗曰： 
　　顺范无一离，诡遇终多获。 
　　黄锺埋草莽，瓦釜声忧忧。 
　　四上四下 
　　口舌卦 无吉之象 
　　二阴相克 坤地西南 
　　象曰： 
　　东家娶妇，西邻会客。 
　　缚猪啾啾，打狗咋咋。 
　　戒惧祸患，将成灾厄。 
　　诗曰： 
　　口舌向门来，终身且慎灾。 
　　家中防暗箭，惊恐又伤财。 
　　一上 
　　未明卦 天光之象 
　　孤阳失助 乾天西北 
　　象曰： 
　　元气初生，万物未形， 
　　光明未融，出入冥冥， 
　　始欲运立，百事不成。 
　　诗曰： 
　　凭心倚望非良策，半似成真半似无。 
　　想望不成无望得，有心反作木求鱼。 
　　一木之支，一人莫兴。 
　　一将之勇，卒然难平。 
　　建始造功，惟众可成。 
　　二上 
　　迁流卦 未定之象 
　　微阴反位 坤地西南 
　　象曰： 
　　自天立象，气尚浮游。 
　　未能审定，东西迂流， 
　　多不遂意，漫漫悠悠。 
　　诗曰： 
　　干禄诚非利，营求亦有妨。 
　　纵然得亨快，见虎也须防。 
　　又： 
　　独阴无助，地广田虚。 
　　人事未定，不得安居。 
　　三上 
　　未宁卦 欠安之象 
　　三阳独立 乾天西北 
　　象曰： 
　　天地立形，人乃化生， 
　　随气上下，不能自宁。 
　　诗曰： 
　　惊虚捐失雨重灾，谨密行藏虑暗来。 
　　虎尾蛇头如脱得，此身要泰必亏财。 
　　又：二仪立象，三阳不空， 
　　吉凶未辨，焉有所从。 
　　四上 
　　死象卦 凶兆之象 
　　重阴反位 坤地西南 
　　象曰： 
　　人生有死，鬼气乃兴。 
　　四时代谢，寒暑相承。 
　　沉蔽不显，其体阴凝。 
　　诗曰： 
　　燕雀动帘帏，惊回梦已违。 
　　幽窗弗管事，也惹是和非。 
　　又： 
　　病入膏肓气将绝，魄散魂离脉惧歇， 
　　百年相计等闲抛，纵有卢医不能活。 
　　一中 
　　发阳卦 生意之象 
　　孤阴无主 乾天西北 
　　象曰： 
　　天光复下，日月发明。 
　　万事营为，有足皆行。 
　　诗曰： 
　　恢往有南征，青天日月明。 
　　襄除灾已散，名达利还生。 
　　二中 
　　岁登势 迟吉之象 
　　孤阴失助 坤地西南 
　　象曰： 
　　天地开通，万物皆隆。 
　　事方决定，岁终大丰。 
　　诗曰： 
　　自从持守定，功在众人先。 
　　别有非常喜，随龙到九天。 
　　又： 
　　覆载功虽大，犹资雨露先。 
　　待时将有获，欢乐度丰年。 
　　三中 
　　人事势 大怏之象 
　　盛阳处中 乾天西北 
　　象曰： 
　　人事方起，吉无不利。 
　　居者得福，行者必至。 
　　诗曰： 
　　居家多有庆，富贵得平安： 
　　万事从心起、都来好处看。 
　　四中 
　　保身卦 小安之象 
　　积阴居中 坤地西南 
　　象曰： 
　　鬼气未盛，厉毒未形。 
　　保慎性命，门户安宁。 
　　诗曰： 
　　花逢春雨难留艳，水逐东流怎复波？ 
　　若把利名前路去。却防闲事暗忧多。 
　　又： 
　　花开春又去，蝶来花已残。 
　　惟有青青柏，终能耐岁寒。 
　　一下 
　　化育卦 生气之象 
　　孤阳不明 乾天西北 
　　象曰： 
　　明明上天，照临下土。 
　　化育群生，开发门户。 
　　事皆豁然，更相瞻睹。 
　　诗曰： 
　　已到平安地，江山万里程。 
　　绿杨芳草路，风快马蹄轻。 
　　二下 
　　地利卦 安厚之象 
　　阴居阴位 坤地西南 
　　象曰： 
　　本立事定，人物齐正。 
　　饮食清甘，各保性命。 
　　诗曰： 
　　杏艳梅香秀气盈，一番花发一番新， 
　　江南若遇人双口，变化方知在主人。 
　　三下 
　　建候卦 功业之象 
　　三阳助下 乾天西北 
　　象曰： 
　　事兴功起，英雄基址。 
　　圣贤救世，法令得理。 
　　诗曰： 
　　轻涉波涛一叶舟，如今方得到滩头， 
　　几年心事才成就，屈指从前多阻愁。 
　　又： 
　　天生英雄，肇基宏业。 
　　因民之力，施恩布泽。 
　　君子雍雍，小人孽孽。 
　　四下 
　　送终卦 全阴之象 
　　正阴独权 坤地西南 
　　象曰： 
　　养生送死，祭祀洁丰， 
　　孝子策杖，衣服粗凶。 
　　诗曰： 
　　阴人口舌主忧惊，孝子临门动哭声， 
　　运退黄金犹失色，双眉不展事无成。 
　　纯阴馒 
　　阴馒卦 无形之象 
　　象曰： 
　　阴馒无象，兆状未形， 
　　动而有侮，退保其贞。 
　　诗曰： 
　　逢时多难战兢兢，戒惧当知履薄冰。 
　　要识前程危与险、不笼风里一枝灯。 

