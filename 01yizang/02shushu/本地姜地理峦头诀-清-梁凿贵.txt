(清)本地姜地理峦头诀

前言


     本地姜，真名叫梁凿贵，广东化州人。是清末民初闻名于广东湛江、雷州、廉江、化州、高州、吴川、电白一带的民间风水大师，与当时任高州府的戴锡伦知府齐名。据传他与戴府各有千秋，戴府擅理气，本地姜专形峦，其寻龙点穴之技出神入化，留下了很多传奇故事，但其留存于世的书籍却少。本人几经周折，也仅得其一本手抄本，且没有书名。为了不使一代大师的心血烟没，也使风水爱好者在研习风水时有所参考，本人将其手抄本内容录出。望有缘者得而宝之，认真研习，倘有所得，随缘造福，报效社会，为民解忧。那么，本地姜大师泉下有知，也当欣慰也。

地理峦头诀

     凡到一地，先观水口。城门四周关拦，内有真龙结作。罗星龟蛇狮象守口，必藏上格之龙。华表捍门日月镇守，定结富贵之地。北神镇塞禁口，必有大贵之龙。王侯之门狮子石柱，贫贱之家破墙倒壁。若有王侯居此，城门定锁千重。见有水口罗星，则可跟踪寻宗问祖。

     贵龙重重开帐，出脉中抽；贱龙拥胀，无星牵连贯顶。真龙行度必有获带蝉翼，假出者枝脚直硬，脉长而僵，似鹤项鸭头拥胀粗顽，此脉勿观。脉细短缩，乃为极贵之龙。贵龙带案带禄，富龙带仓带库。大地无廉贞作祖，为官总不过三公。龙楼出王侯，御屏御坐宰辅文臣。紫气、太阳、金水、巨门、印浩为文贵格，五星、九星聚构理学名贤，太阳覆金土星总是巨富之辈。文曲水星行度一生邪淫，若问水火土金反成富贵。五星入庙必食千秋之禄，若间御屏王侯宰辅。联珠逆生必出翰范文宗，五星归垣定出贤圣夫子。星穴克制少祖乃是大贵之龙，祖宗来克星窝满门孤独。太阳金水出科甲之人，宝盖御屏翰范声名锦长。贪狼星秀乃是顶甲之龙，玉尺金水芦鞭定产神童才子。屏帐俱全状元及弟。祖宗持连，开帐穿心有贵人，定产大尊之贵。五脑梅花科甲连登，帐翼直包五十里世代公卿，开睁换屏数十丈为官极品。三台宝盖父子必定同科，九脑芙蓉兄弟连科及弟。此乃真龙须当寻，过峡跌断必可追。送少迎多行必远，来高去小结穴近前。

     小地如红**妓女穴多尽结，大地如闺中嫩女定缩腰间。硬直不可安插，饱满不可下手。清奇定有结果，秀嫩断不虚成。窝钳定有弓脚球瘠，乳突必须开腮界水。骑龙定宜回抱，两手掩耳铺毡为真。逆局定要砂拦，横局下臂关收为妙。远山观重，四应近护取其情。顺局只忌倾斜，交牙关拦为妙。龙真穴的，不论山谷平洋局紧气聚，定然催富催贵。穴坐少当代登科，穴下铺毡也能速发。莫嫌旱局无水，能发巨富之才；莫执高山，定发人丁千百。有人无财，须寻仓库之龙；有财无丁，莫下孤寒之穴。地之盛败出之龙身，旺弱兴衰应在气运。龙身节节为佳，定然久享。

地理五俗引

     地理于古法无不尽善，惟后世去古遥远。其法烟没，传庸师与俗眼，参之世俗。翕然从之，啄啄争鸣，莫可穷究。故曰：依古法者，断不入俗眼；入俗眼者，断不依古法。学者必然剔去旧习，直通古处，皆未有闯其畦径者也。故首以五俗示戒焉。余初学，宜悉心研究，过此一关，乃可寻上进之路。否则，愈造愈左，终身为宫墙外望之人矣。即聪明冠世，亦何用哉。

一、尽龙

     穴不必掏泥于尽龙。愚初看地，见一枝龙或十节或五节，定跟至尽乃止，以为穴在是矣。不知尽龙则星体凡多散漫，龙虎多不包裹，明堂阔无衬砂，变为空旷，全无好地。疑龙经云“君如寻得干龙穷，两砂不关又不拦，风吹水劫不是穴，须知此处是疑龙。”又曰“大地不在大穷大尽之处”，又曰“余气不去数十里，断然不是王侯地”，又曰“脉尽处须防穴尽绝”，此之谓也。譬如人身，有心腹则必有手足；譬如屋宇，有厅堂则必有廊廓。善一相别者也，当自知之。愚覆大家祖坟，腰结者甚多。愚近取诸山，腰结者亦居十九总多。又云，馀枝多结地，亦如小官衙之比大官衙，纵有衙丈部曲，究是拱服于人而已。

二、龙虎钳口

     穴不必掏泥龙虎钳口。地之有虎龙，如人之有手足护卫，熟能废之？亦有不尽然也。每见大地，多下手一边兜转，或有龙无虎，或有虎无龙，或边短边长，或架左架右，或外山周迥，无不可者。惟庸师俗眼，坭于钳口，一见钳口若龙虎之状，不论龙虎有无砂水顺逆，只于此处点穴安葬。所以，古今许多吉地多遗在龙虎之旁，彼既以钳口取穴，其不对钳口者，穴尚宛然，非明师莫识。愚切以俗眼之害，惟钳口为第一。愚又观今世葬地，多有龙虎均停，明堂阔大为万人悦，慕者无不立见败坏。能剪下手一边，在此点穴，若无下砂水，大非人情。所能堪者，无不发福。愚非切去旧习而千余处，断不敢为骇俗之言也。此风水之生死笫一关也。学者过此一关，乃有上进之路，不然则终身随于坑坎之中耳，何地理之足云？且又非愚之臆见也。古人曰：两宫齐到，忌当面之倾流；一穴居中，防两边之尖射。又曰：两宫齐到人皆道好，却主杀伤反生烦恼。又曰：君如识穴不识怪，只要左右抱者住。左抱右回未必吉，分明异穴生贤良。皆是钳口之患也。又曰：也有形好不好者，也有形怪不怪者，穴缺不齐之天地奇，皆言虎龙不必登对也。学者于此断悟，能豁然贯通，始有安着脚处。惟哲人之大观，自当不言而愈也。岂牡牡骊黄之可眩惑哉？

三、两水合襟

     穴不必泥两水合襟。愚初看地，只要两水合襟，求务期得穴，以为当然不易者，后见每覆古坟，遍观山川情意，乃知有大谬不然也，每两水合襟在前，则山咀必尖，流神必直，龙虎必长，真气荡然，无一不可者。除是合于右则转左以出，而得右砂稍拦；合于左则转右以出，而得左砂稍拦，庶畿穴尚可裁。若不论龙穴结作，只于合襟为期，则送龙枝脚，三条五条亦有合者，行龙挠棹，长或三节五节亦有合者，此皆可作穴乎？又有大龙结作，边长边短，福余之中，登穴只见峰峦簇簇，而分毫不见田水，不作合水之论。乎古人云：也有真龙无朝水，只要案山为近侍，案外一水暗循环，此格亦非中下地。又曰：两水合处莫当中，流神倾泻最为凶；翻身逆转微来脉，发福绵绵为三公。又曰：两水合处莫当中，不在右边在左边；仙人倒丈须横作，下手纵宽也进田。夫坐空以下宽为堪舆家大忌，然宁居于此而不居于合水之直处，古人语意可推矣。愚切以钳口合水为初学风水魔障，缠绕十余年不能解脱，非得知人之指示不自省觉，到省觉解脱时又是一种人物矣。

四、顶正星峰

     不必泥顶正星峰。古人云：若是正龙需正下，若然架折两边安。又曰：情倾左右穴居两边。又曰：龙从左来，穴从右出；龙从右来，穴从左出。又曰：误葬皆因贪正面，神仙多是下偏坡。又曰：左乃为南右乃为北，扁大临弦出粗雄。向例多皆言。捉穴之法，穴有正有侧，不必拘泥于顶正也。盖穴法之有正有侧，自古皆然，此而不悟，亦刻舟求剑之流耳，岂可舆哉？愚谓山川之宜侧葬者有二：其一审视来龙，其一裁度砂水。风水之小者，可正下；顶之平者可正下；脉之缓者可正下；又微高微突者可正下。以其龙身无煞，且美意停息不窜，走左走右不以顶正为嫌，至于山形稍粗雄硬直，稍是倾泻，不分阴阳，为煞当头，直下必致伤人。龙之有不善者，宜姑置之。若来龙特达，砂水秀异断不可舍者，宜于旁边龙虎臂上，细阅其稍平，恍惚高低远抱处，此美意所锺，宜于此处图之。凡此皆审视来龙之意也。至于砂水，亦有不可不逢山总可以正下。然砂水太直，岂敢敌煞当中？宜挨左挨右扦之，剪着去水一边尤善。若左砂有煞点于右，右砂有煞点于左。拘泥于顶正乎？必致乖舛。凡此又裁砂之义也。稽之古云：龙有真的，明跳墙虎之脉穴、飞天龙之耳穴、太阴金之角穴、太阳金之角穴、凤形鹅形之眼角与支翅、蛇之耳窝、下水龟之肩井，皆可下也。致于龙身粗硬，断不可正下。两边出有龙虎者，又宜于龙虎臂上动处求。如凤形当面太直，则点在翼阿，人当面太直，则点在肩井，以为咬虱穴。咬虱之下为鼠肉穴，鼠之下为曲池穴。倘臂上太直，点于尽头处为堂心穴。臂若飞扬如舞袖之状，则点略平坦处为袖口穴。今之俗师，每见峰峦端正，只当头下穴，不论是非，以至误人十常八九。痛哉！惜乎！

五、阔大明堂

     不必掏泥阔大明堂。夫明堂于风水关系甚大，所以聚后龙之气，界穴前之水，皆须此也。葬经云：气乘风则散。明堂太阔，风不乘气以散吾真气乎？又曰：水界正明堂，太阔何所凭，籍以正界来脉之水乎。尝览公卿大地，俱有来脉之界水，以翕聚堂气，堂气既聚，则真气自凝，人才无不并进。风乘气散，堂气荡然，便如万将统疲弱，杂呼之声不应，荣之不前，万事垂兰折足，贩坯使山聚拱，堂气周密，即如勇士武友，听令于大将之前，叱咤可生风云，运动能驱山海。凡有所茔，废无不遂汝成功也，此皆应如影响，非臆莫语也。又常见大家之山，千岗万顷，必拱于前，下不见田水而气象轩昂，寝寝然发盛。以阔大明堂例之，彼何之有也？若有阔大明堂，必得一砂紧拱，内局自成家务，乃可舆哉。所谓汪汪万顷明堂水，内局周围如转环也，非有内局而水**锁完固，亦可无虞。但发福稍迟，不如内局尤善耳。所谓明堂容万马，水口不通舟也。外此者，总后有清贵龙，穴前有秀异朝山，亦主贫穷孤寡五六代后乃能发福然，或暂贵而不富，或有官而无禄，或暂时富贵而不长久。盖真气既散，力量自减，定主有头无尾，得一失三。若龙穴不真，明堂太荡，又无内局水口，则破败涂地也。今之俗师，以庸省主人，一见明堂阔大，视之是宝，极力图谋，即贩之踵至，犹倦不省，殊可矜也。时师又曲说曰，以宽主人之忧。又曰：明堂朝山远，则发福必迟，更要三十余年，食出外三阳则大富贵矣。又改歌曰：明堂容万马，富贵传天下，久之终须发福。彼身去后，发与不发何与哉。知者自当执持，不可茫然听其鼓动，而贻伊戚也，慎之慎之也哉！

地理三畏忌

     夫五俗既明，当识三畏。三畏者何？到头硬直，穴前倾泻，顺砂过堂是也。趋吉避凶者，吉固爱之，凶岂可不畏哉？故必先求无祸，乃可希福。岂断乎其不苟者，而不严于辨别，则无穷魔障入于肺腑，即有良法美意，何以而悟乎？然此三畏亦俗眼之所素安而冥然罔觉者，故以次五俗焉。

一、畏到头硬直


     凡作穴之处，务要平正，凡稍硬者谓之杀，大能伤人，所谓脉者死，断不诬也。今之庸师俗眼，每见一山下来，如臂之直，只谓之下笋穴为脉，辄令人扦葬，主人亦利于脉而脱臆从之，不知死绝之祸捷而影响，譬之汤火陷井在前，甘以彼身赴之而不知其祸也，不太可惜乎？古人曰：枪头莫下，鼠尾莫扦。又曰：劝君莫下枪头穴，葬下人丁绝，脉和人少死。无非单明此理者也。故愚以第一可畏也，实莫忘于此，非为硬直如枪者不可乱下，或片来者略无停息，或峦头粗硬太直如饱腹之状，或势如覆钟之状，又有绷面金星之状，又有直体金星而卧梭者，俱有死无生，鲜不杀人的。见此断宜舍之，岂可留心回顾？学者心目不明，倘与人谬下，其亏损阴德无疑矣。慎之慎之也哉！

二、畏穴前倾泻


     凡看一地,砂主人丁水主财.水聚财聚,水散财则散，此千古不易之理也。又是无情之物，以就下顺流为性。有物以阻之，其势自横，无物阻之，则千里直流而去。故宅之前若见此水，则万顷田庄无不破尽，所谓“明堂如播米，子孙穷到底”。又曰：龙虎似推车，田地不留些。皆指此也。非惟长流之直水可以败人，至于阴流之直水，葬下祸患尤紧要，直泻无关，其祸最速！所谓阴水不顾家，葬下乱如麻。然流神之曲直，亦能掩人耳目，多至自欺。水总顺流，未有如竿之劲直者，转左转右，转左一二丈，数尺之间，此其常也。时师见此，诳其主曰：如生蛇屈曲，可无患矣。不知在水边观之，若曲动之势，以登穴言之，居高而远望，只是一脉荡然而已，有明尺寸之间乎？必得一砂拦,一水左曲为右,可十余丈,自右转左亦有十余丈，相交织结成横水样，乃可谓之屈曲。山大如曲水大转，定有真龙居此间。又曰：四横三直通东西，九曲凤凰池。又曰：左转芴，右转芴,不是真龙无此水，是皆不欲其倾也。凡葬去水地者，宜于此缺，对此不得十分，依法亦要八分得才可。若畏处多，可取处少，则是败绝祸胎矣，切而弃之也哉。

三、畏顺砂过堂


     顺逆二字，乃地理开卷第一义也，此二字不明,总是说梦也. 发明顺砂或逆砂二路,如盲如聋一也,自非有灼然之见者,鲜不可以顺为逆,又以逆为顺者,牧堂必有感慨,得为斯言也.但今之俗师看地,有四五十年而懵然不知顺逆者,竟与聋盲何别. 不知地理之顺逆,专以水之来去为主.如右水倒左,凡在左边有高山,柳圳茔林木下,至田畿级,凡一级高一级,皆谓之下砂,谓之进神,愈出愈长而福愈盛,若上有此砂,不论长短,谓之顺砂,谓之退神.

     躥而过者,尤至毒害,万顷田庄,无不立尽. 古云:于来去之水论,得甚,亦以其关系甚大也. 故曰:天门欲其开,地门欲其闭. 又曰:所喜者,三门宽阔,所求者,五户闭藏. 又曰:水来自左,无左亦可,水来自右,无右亦就.又曰:剪下砂莫剪上砂,剪进神莫剪退神.皆为此也. 盖水之性情,水来这边,定是逼窄,山高田高;水去这边,定是阔旷,山低田低,倘能拘转山川情性,使水来这边一里宽一里,水去这边,一里紧一里,则颇有神情之砂,其于地理过半矣. 古人曰:两水夹一案,定作退田断. 又曰:退官退笔,尖尖从此出;进官进田笔,弯弯兜水入. 又曰:东宫过西宫长房败绝,右边尖射左臂,少子贫寒.皆言顺砂过堂之水祸惨也. 夫既顺砂难堪矣.况过堂二字,稍有知者,此而不畏?呜呼!畏哉!若夫逆局逆龙,则上案上手砂不妨.盖山逆水逆,则力量大.若顺砂顺水则能发福耶,此又不可拘于顺砂顺水之论也.
 

